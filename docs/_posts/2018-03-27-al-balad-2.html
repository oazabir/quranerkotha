---
layout: post
title: আমি কি তাকে ভালো-মন্দের পরিষ্কার দুটো পথ দেখিয়ে দেইনি? —আল-বালাদ পর্ব ২
date: 2018-03-27 17:18:41.000000000 +01:00
type: post
parent_id: '0'
published: true
password: ''
status: publish
categories:
- ৩০ পারা
- আল-বালাদ
tags:
- এতিম
- দাস
- প্রবৃত্তি
- ভালো
- মন্দ
- মিসকিন
meta:
  _awac_hide_widget: ''
  _pagefrog_fbia_status: '1'
  _pagefrog_amp_status: '1'
  _edit_last: '1'
  _thumbnail_id: '3114'
  onesignal_meta_box_present: '1'
  onesignal_send_notification: ''
  _is_empty_after_transformation: 'no'
  _has_warnings_after_transformation: 'yes'
author:
  login: oazabir
  email: omaralzabir@gmail.com
  display_name: ওমর আল জাবির
  first_name: ওমর
  last_name: আল জাবির
permalink: "/al-balad-2/"
---
<p><img class="aligncenter wp-image-3113" src="{{ site.baseurl }}/assets/2018/03/90_2.png" alt="" width="500" height="314" /></p>
<blockquote><p>আমি কি তাকে ভালো-মন্দের পরিষ্কার দুটো পথ দেখিয়ে দেইনি? এরপরও সে কঠিন পথে চলার চেষ্টা করেনি। জানো সে কঠিন পথ কী? তা হচ্ছে, দাসকে মুক্তি দেওয়া। অথবা, কঠিন অভাবের দিনে খাবার দান করা, নিকটাত্মীয় এতিমদের এবং দারিদ্রের আঘাতে নিষ্পেষিত অসহায় মানুষকে। তারপর এমন সব মানুষদের একজন হয়ে যাওয়া, যারা গভীর বিশ্বাস করেছে এবং একে অন্যকে ধৈর্য ধারণ করতে তাগাদা দেয় এবং একে অন্যকে দয়া-মমতার প্রতি তাগাদা দেয়। তারাই তো সৌভাগ্যবান দল।</p>
<p>কিন্তু এরপরেও যারা আমার বাণী অস্বীকার করেছে, তারা হতভাগার দল। এদেরকে চারিদিক থেকে আগুন ঘিরে ফেলবে। —আল-বালাদ</p></blockquote>
<h3>আমি কি তাকে ভালো-মন্দের পরিষ্কার দুটো পথ দেখিয়ে দেইনি?</h3>
<p>সুধীবৃন্দরা প্রশ্ন করেন, “কেন মানুষকে ইচ্ছার স্বাধীনতা দিয়ে আবার তাদেরকে এত সব নিয়ম দেওয়া হলো? একদিকে স্রস্টা মানুষকে চিন্তাভাবনার স্বাধীনতা দেবে, নিজের ভালমন্দ বোঝার ক্ষমতা দেবে, আবার অন্যদিকে বলে দেবে যে, এটা করা যাবে না, ওটা খাওয়া যাবে না, এটা দেখা যাবে না, ওটা শোনা যাবে না। —স্বাধীনতা দিয়ে আবার স্বাধীনতা কেড়ে নেওয়া—এটা কি স্ববিরোধী কাজ নয়? এরকম স্ববিরোধী কাজ একজন স্রস্টা কীভাবে করতে পারে?”<!--more--></p>
<p>এই সব সুধীবৃন্দের যাবতীয় যুক্তিতর্ক, জ্ঞানগর্ভ আলোচনা, দার্শনিক চিন্তাভাবনা —এই সবের পেছনে একটাই কারণ লুকিয়ে আছে: এরা তাদের মাথার উপরে কোনো ক্ষমতা আছে তা মেনে নেবে না। এরা নিজের ইচ্ছেমত জীবন পার করতে চায়। যত ইচ্ছে ফুর্তি করতে চায়। সেই ফুর্তি করার মধ্যে বাধা হয়ে দাঁড়াবে, এমন কোনো কর্তৃপক্ষ তারা সহ্য করবে না। তাদের যাবতীয় ‘বুদ্ধিবৃত্তিক’ আলোচনা, গবেষণা, প্রকাশনার পেছনে ঘাঁটলে শেষ পর্যন্ত গিয়ে একটাই কারণ বের হয়— এরা প্রত্যেকে নিজের ইচ্ছেমত পৃথিবীকে পেতে চায়।</p>
<p>প্রথমত, আল্লাহ تعالى  মানুষকে মোটেও বাধ্য করেননি তার কথামত চলতে। তিনি تعالى যদি সত্যিই বাধ্য করতে চাইতেন, তাহলে তিনি মানুষকে চিন্তার স্বাধীনতাই দিতেন না। মানুষকে তিনি تعالى পৃথিবীতে ছেড়ে দিয়েছেন তাদের ইচ্ছেমত চলতে। কিন্তু ইচ্ছেমত চলতে গিয়ে তারা যেন একে অপরের উপর অন্যায় না করে, পৃথিবীর ক্ষতি না করে, সেজন্য মানুষকে ভালো-মন্দের পথ দেখিয়ে দিয়েছেন। যারা ভালো পথে চলবে, তাদেরকে তিনি تعالى বিশাল পুরস্কার দেবেন। আর যারা চলবে না, তাদেরকে তিনি যথাযথ শাস্তি দেবেন।</p>
<p>তাঁর تعالى কোনোই দরকার ছিল না ভালো কাজ করলে মানুষকে পুরস্কার দেওয়ার। তিনি মানুষকে বাঁচিয়ে রাখছেন, খাওয়ার জন্য ফল, ফসল, মাছ-মুরগী দিয়েছেন, সেটাই যথেষ্ট হতে পারত। কিন্তু না। তিনি تعالى অত্যন্ত দয়ালু দেখেই ভালো কাজের জন্য পুরস্কার দেওয়ার ব্যবস্থা রেখেছেন। সেই পুরস্কার এতই কল্পনাতীত যে, মানুষ যেদিন তার ভালো কাজের পুরস্কার নিজের চোখে দেখবে, সেদিন সে নিজেই লজ্জায় পড়ে যাবে। ভাববে, এত বড় পুরস্কার পাওয়ার মত কিছুই তো সে করেনি। —আল্লাহর تعالى উদারতা অসীম। তিনি تعالى পুরস্কার দেওয়ার সময় কোনো হিসেব করেন না।</p>
<p>আবার, তিনি মোটেও বাধ্য নন খারাপ কাজের জন্য মানুষকে শাস্তি দেওয়ার। মানুষ সব একে অন্যকে মেরে, কেটে শেষ করে ফেলুক। কী যায় আসে তাঁর? —কিন্তু না। তিনি মানুষের কষ্টে সমব্যাথি, পরম বিচারক। নির্যাতিত, নিপীড়িতের জন্য তিনি تعالى যথাযথ প্রতিশোধ নেবেন। এই প্রতিশোধ নেওয়ার সময় তিনি تعالى মোটেও বাড়াবাড়ি করবেন না। কেউ শাস্তি পেয়ে বলবে না যে, তাকে তার পাপের তুলনায় অনেক বেশি শাস্তি দেওয়া হয়েছে। সবাই মাথা নিচু করে স্বীকার করবে তার পাপ কত ভয়াবহ ছিল।</p>
<p>দ্বিতীয়ত, মানুষকে যদি ভালো-মন্দের পথ দেখানো না হতো, তাহলে মানুষ তার পশুবৃত্তির দাস হয়ে যেত। এর শত শত প্রমাণ আজকাল আমাদের চোখের সামনেই রয়েছে। মানুষের ভেতরে যতই উদারতা, ভালবাসা, অন্যের জন্য নিজে ত্যাগ করার মানসিকতা থাকুক না কেন, এই সব কিছুকে পরাজিত করে ফেলতে পারে তার লোভ এবং কামনা।</p>
<p>যেই ছেলে বা মেয়ে সকালে একজন ভদ্র, নম্র, বাবা-মা’র অনুগত সন্তান, পাঁচ ওয়াক্ত নামাজ পড়ে, এলাকায় উন্নয়নমূলক কাজে অংশ নেয়; সেই ছেলে-মেয়েই রাত হলে দরজা বন্ধ করে মোবাইলে, কম্পিউটারে নিজের কামনা মেটাতে এমন সব কাজ করে, যা পশুরাও করে না। পশুরা অন্তত অন্যদের করা দেখে নিজেরা তৃপ্ত হয় না। কিন্তু এই ধরনের মানুষরা হয়। এরা সকালে থাকে আলোকিত মানুষ, রাতে হয়ে যায় অন্ধকার পিশাচ।</p>
<p>আবার, একজন সমাজসেবী, দানশীল মানুষ, যাকে সমাজের সবাই শ্রদ্ধা করে, আদর্শ হিসেবে মেনে চলে, তিনিই দেখা যায় বছর শেষে কর ফাঁকি দেন। পণ্য সংরক্ষণ করার জন্য বিষাক্ত ক্যামিক্যাল ব্যবহার করেন। মেয়াদ উত্তীর্ণ কাঁচামাল কম দামে কিনে চালিয়ে দেন। শ্রমিকদের নুন্যতম বেতন দিয়ে মানবেতর জীবন যাপন করান। ব্যবসার সর্বোচ্চ লাভ নিশ্চিত করার জন্য এই ‘মহান’ মানুষই নিজের স্বার্থে দানব হয়ে ওঠেন।</p>
<p>এভাবে আমরা দেখতে পাই যে, মানুষ যদি আল্লাহ্‌র تعالى দেখানো পথে না চলে, তাহলে তার নিজের নির্ধারণ করা ভালো-মন্দের মধ্যে ভারসাম্য থাকে না। তার ভালো-মন্দের সিদ্ধান্তগুলো অনেকাংশেই তার প্রবৃত্তি দিয়ে নিয়ন্ত্রিত হয়।  একদিকে তাকে দেখে ভালো মানুষ মনে হয়, কিন্তু অন্যদিকে সাধারণ মানুষের অগোচরে তার পাপের অন্ধকার রাজ্য চলতে থাকে।</p>
<p><img class="aligncenter size-full wp-image-3114" src="{{ site.baseurl }}/assets/2018/03/90_2_title.png" alt="" width="600" height="375" /></p>
<h3>এরপরও সে কঠিন পথে চলার চেষ্টা করেনি</h3>
<p>ভালো পথে চলাটা মোটেও সহজ নয়, কারণ সেটা মানুষের প্রবৃত্তির বিরুদ্ধে যায়। মানুষের প্রবৃত্তি হচ্ছে নিজের চাহিদা, কামনা, বাসনা মেটানোর জন্য সবরকম চেষ্টা করা। আমার অমুক ফোন চাই। আমার অমুক ব্র্যান্ডের গাড়ি চাই। আমার অমুক ডিজাইনের কাপড় চাই। আমি অমুক জায়গায় বেড়াতে যেতে চাই। আমি অমুক রেস্টুরেন্টে খেতে চাই। সবসময় শুধু ‘আমি, আমার, আমাকে’। এগুলোর বিরুদ্ধে গিয়ে নিজে থেকে আত্মত্যাগ করা, নিয়মের অধীনে থেকে সংযম করাটা কখনই মানুষের জন্য সহজ কাজ নয়। এর জন্য এক কঠিন পথ পাড়ি দিতে হয়।</p>
<p>যেমন ধরুন, আপনি সিদ্ধান্ত নিলেন যে, কাজের পাশাপাশি একটা ইসলামিক ডিগ্রির জন্য পড়াশুনা করবেন, বা এলাকার মুসলিম ভাইবোনদের সাথে নিয়মিত ইসলামি আলোচনায় অংশ নেবেন, অথবা কোনো স্বেচ্ছাসেবক সংগঠনে কাজ করবেন। আপনার পরিবারের সদস্যরা এই কথা শোনার পর আপনার উপর শুরু হবে তাদের যাবতীয় দাবি এবং অভিযোগের বৃষ্টি। এমনিতেই কাজের বাইরে আপনাকে কম পাওয়া যায়, এখন কেন আরও কম পাওয়া যাবে? যেই কাজ করতে আপনি বাধ্য নন, কেন আপনি সেই কাজের পিছনে এত সময় দেবেন? এগুলো না করে শুধু নামাজ-রোজা করলে ক্ষতি কী হবে? আমরা কী মুসলিম না? এগুলো না করলে কী জান্নাতে যাওয়া যায় না?</p>
<p>—এরকম হাজারো প্রতিকূলতার মধ্যে আপনি কোনোমতে সবাইকে দিনের পর দিন ম্যানেজ করে, নিয়মিত তাদের কটু কথা শুনে হয়তো সপ্তাহে একদিন, দু’দিন করে ইসলামের জন্য পড়াশুনা করবেন। কোনো ইসলামি আলোচনা, সেচ্ছাসেবী কাজে মাসে এক-দুইবার অংশ নেবেন। কিন্তু আপনার এই কাজে সাহায্য করার জন্য কেউ টিভি দেখা কমিয়ে দেবে না। ফোনে গল্প করা বন্ধ করবে না। আপনার পড়ার সময় বাচ্চাগুলোকে অন্য ঘরে নিয়ে যাবে না।</p>
<p>আপনার পরীক্ষাই চলুক, কোনো জরুরি প্রোগ্রামই থাকুক, বা রংপুরে কম্বল বিতরণের দায়িত্বই থাকুক না কেন, বাসায় কোনো মুরব্বি আত্মীয় আসলে, শ্বশুর-শাশুড়ি আসলে, বাচ্চাদের পরীক্ষা চললে কেউ আপনাকে একটুও ছাড় দেবে না। আপনাকে তখন সব বাদ দিয়ে সামাজিকতা করতে হবে। বরং যখন আপনার পড়াশুনার বেশি চাপ যাবে, বা ইসলামি কাজে একটু বেশি সময় দিতে হবে, তখনি আপনার কাছের জনের মাথা বেশি গরম হয়ে যাবে। নিয়মিত ঝগড়া শুরু হবে। আত্মীয়স্বজন নিয়মিত আপনাকে ফোন করে আবার ‘সাধারণ মুসলিম’ হয়ে যাওয়ার জন্য বার বার আপনাকে বোঝাবে। কবে কোন মুসলিমকে পুলিশ ধরে নিয়ে গিয়েছিল, জেলে নিয়ে কীভাবে পায়ের নখ তুলে নির্যাতন করেছিল, কোন ইসলামি দল কবে কোন নিরীহ মুসলিমকে ঘোল খাইয়েছিল —এই সব বলে আপনাকে নিয়মিত ভয় দেখাবে।</p>
<p>কষ্ট না করলে জীবনে কোনো ভালো কিছু পাওয়া যায় না। জান্নাতের বিরাট পুরস্কার তো আর আল্লাহ تعالى এমনিতেই দিয়ে দেবেন না। এর জন্য কঠিন পথ পাড়ি দিতে হবে। আল্লাহ تعالى আমাদেরকে দেখিয়ে দিয়েছেন এই কঠিন পথ কোনটা—</p>
<h3>১) দাসকে মুক্তি দেওয়া</h3>
<p>আমরা হয়ত ভাবতে পারি যে, আজকেতো আর দাস প্রথা নেই। তাই এই কাজ করার সুযোগ আমাদের আর নেই? হাজার বছর আগের দাসপ্রথা আজকে না থাকলেও, তারচেয়েও ব্যাপক আকারে আধুনিক-দাস ব্যবসা চলছে। এই ব্যবসায় অভাবী মানুষদের ভিসা দিয়ে বিদেশে নিয়ে গিয়ে পাসপোর্ট আটকে রেখে, তাদেরকে দিয়ে অমানুষিক পরিশ্রম করানো হয়। নামমাত্র বেতনের একটা বড় অংশ বিভিন্ন ফী, কমিশন দেখিয়ে দালালরা হাতিয়ে নেয়। অল্প যা থাকে, সেটা দেশে পরিবারের কাছে পাঠিয়ে দিতে হয়। তারপর নিজে কোনোমতে দুই বেলা খেয়ে, সারাদিন অমানুষিক পরিশ্রম করে, রাতের বেলা খাচার মত গুমোট ঘরে অনেকজন গাদাগাদি করে ঘুমিয়ে থাকে। পরদিন থেকে আবার পশুর মত খাটনি। —এই হচ্ছে আধুনিক দাস প্রথা।</p>
<p>এভাবে শ্রমিক দাসদের জিম্মি করে মালয়েশিয়া, সিঙ্গাপুর, চায়না, মধ্যপ্রাচ্য, আরব এবং আফ্রিকার দেশগুলোতে ব্যাপক উন্নয়ন চলছে। কন্সট্রাকশন কোম্পানিগুলো নামমাত্র খরচে শ্রমিক পেয়ে বিরাট লাভ করে ফুলে ফেপে যাচ্ছে। বিশাল সব দালানকোঠা, রাস্তাঘাট, পার্ক, বিনোদনের হাজারো ব্যবস্থা তৈরি হচ্ছে। তারপর সেসব জায়গায় গিয়ে আমরা পরিবার নিয়ে ফুর্তি করে আসছি। অঢেল টাকা উড়িয়ে আসছি। অথচ এই সব জাকজমকের পেছনে লুকিয়ে আছে লক্ষ শ্রমিক এবং তাদের পরিবারের কান্না।</p>
<p>আজকে পৃথিবীতে ৪ কোটির উপরে দাস রয়েছে, যাদের কান্না, আহাজারি আমরা শুনতে পাই না। এদের মধ্যে ১ কোটি শিশু, প্রায় ২.৫ কোটি শ্রমিক, ১.৬ কোটি জোর করে বিয়ে করতে ধরে আনা অল্প বয়স্ক নারী এবং প্রায় অর্ধ কোটি নানা ধরনের বিকৃত যৌন কাজে আটকে রাখা নারী এবং শিশু।<sup>[৪০৮]</sup> এই সব দাসদের জীবন পশুর থেকেও অধম। এদেরকে নিয়মিত শারিরিক এবং মানসিক নির্যাতন করা হয়। শিক্ষা, চিকিৎসা দেওয়া হয় না। বন্দী পশুর মত স্বাধীনতার আশায় ছটফট করতে করতে এরা জীবন পার করে দেয়। এরা বেশি ঝামেলা করলে অত্যাচার করে হত্যা করে ফেলা হয়। —এই আধুনিক দাসেরা আজকের আধুনিক যুগের এক ভয়ংকর কালো অধ্যায়। আজকে মানুষ শিক্ষা, বিজ্ঞান, প্রযুক্তিতে অনেক উন্নত হলেও, মানুষের পাশবিকতা কোনোভাবে কমে যায়নি।</p>
<p>আল্লাহ تعالى আমাদেরকে দাসদের মুক্ত করতে বলেছেন। এইসব আধুনিক দাসদেরকে মুক্ত করার জন্য আমাদেরকে কাজ করতে হবে। কাজটা মোটেও সহজ না। আল্লাহ تعالى আমাদেরকে বলছেনও না যে, কোনো সহজ দায়িত্ব দিয়েছেন তিনি। পরিস্কারভাবেই জানিয়ে দিয়েছেন যে, তিনি আমাদেরকে দুটো চোখ, জ্বিভ, ঠোট, বুদ্ধিমত্তা, ভালো-মন্দ পথের সন্ধান দিয়েছেন। এগুলোর বিনিময়ে আমাদেরকে আত্মত্যাগ করতে হবে। অসহায় মানুষের পাশে দাড়াতে হবে। আমরা নিজেরা যদি স্বাধীনতা উপভোগ করি, তাহলে যেই সব দুস্থ মানুষরা পরাধীন অসহায় জীবন পার করছে, তাদেরকে স্বাধীন করার জন্য যথাসাধ্য চেষ্টা করতে হবে।</p>
<h3>২) কঠিন অভাবের দিনে খাবার দান করা, নিকটাত্মীয় এতিমদের</h3>
<p>ইসলামে এতিম শুধু বাবা-মা হারা ছোট বাচ্চারাই নয়, এমনকি যারা বয়স্ক, যাদের কেউ নেই, যাদের অবস্থার উন্নতি করার কোনো সুযোগ তাদের নেই, তারাও এতিম।<sup>[১]</sup><sup>[১৭১]</sup></p>
<p>সমাজে যত মানুষ রয়েছে, তাদের মধ্যে সবচেয়ে বেশি যাদের দেখাশোনা করা দরকার, একটু আদর, একটু ভালবাসা দরকার, তারা হলো এতিম বাচ্চারা। একজন বাচ্চার কাছে তার বাবা-মার থেকে বেশি জরুরি আর কে হতে পারে? ছোট বাচ্চারা অসহায়, দুর্বল। তারা নিস্পাপ, তারা অবুঝ। আজকের নিষ্ঠুর সমাজে বাবা-মা ছাড়া একটি শিশুর একা একা জীবন কী ভয়ংকর কঠিন, এটা আমরা কল্পনাও করতে পারি না। সমাজের অন্য যে কারো থেকে তাদের সাহায্য দরকার সবচেয়ে বেশি। আমরা যদি তাদের সাহায্যে এগিয়ে না আসি, তাহলে তারা কোথায় যাবে?</p>
<p>আমরা কয়জন জানি আমাদের এলাকায় এতিম কারা? আমরা প্রতিদিন মসজিদে নামাজ পড়তে ঢুকি এবং নামাজ শেষে বের হয়ে যে যার কাজে চলে যাই। নামাজের সময় পাশে বসা ছেড়া কাপড় পড়া মলিন মুখের অসহায় দেখতে মানুষটার খবর নেওয়ার প্রয়োজন পর্যন্ত অনুভব করি না। এতিমদের সাথে ইহসান করতে হলে প্রথমে আমাদেরকে তো আগে জানতে হবে আমাদের এলাকায় এতিম কারা!</p>
<p>আমাদেরকে মসজিদ দেওয়া হয়েছে যেন আমরা এলাকার মুসলিম ভাইদের খোঁজ খবর রাখি, একে অন্যের সাথে পরিচিত হই, বিপদে আপদে এগিয়ে যেতে পারি। কিন্তু আজকে মসজিদ শুধুমাত্র একটা ধর্মীয় অনুষ্ঠান পালন করার জায়গায় পরিণত হয়েছে। কোনোমতে নামাজ শেষ করে ডানে বামে না তাকিয়ে যত তাড়াতাড়ি সম্ভব বের হয়ে যেতে পারলেই বাঁচি।<sup>[১]</sup></p>
<p>আল্লাহ تعالى এই আয়াতে আমাদেরকে বড় স্ট্যান্ডার্ড দিয়েছেন। আমাদেরকে অভাবের দিনেও খাবার দান করতে হবে। যখন আমি নিজেই অভাবে আছি, নিজের খাবারের সংস্থান নিয়ে সংগ্রাম করছি, সেই অবস্থায় অন্য অভাবীদের খাবার দিতে হবে। আজকাল আমরা সচ্ছ্বল অবস্থায় গেলে এক্তু আক্তু দান করা শুরু করি। নিজে এত ভালো আছি, ভালো-ভালো খাচ্ছি, দামি কাপড় পড়ছি, সুন্দর সব জায়গায় ঘুরে বেড়াচ্ছি—নিজের কাছেই তখন খারাপ লাগা শুরু হয় যে, আমার আশেপাশে মানুষ কত কষ্টে আছে। তখন বিবেকের দংশনে দান করা শুরু করি। কিন্তু যখনি এক্তু সমস্যায় পড়ি, ব্যাংক ব্যালেন্সে শুন্য একটা কমে যায়, তখনি সব দান বন্ধ করে হাতপা গুটিয়ে ফেলি।</p>
<p>এই আয়াতে আল্লাহ تعالى আমাদের কাছ থেকে আশা করেন যে, আমরা কঠিন অভাবের সময়ও অনাহারী মানুষদের খাবার দেবো। শুধুই সচ্ছ্বলতার সময় নয়।</p>
<h3>৩) দারিদ্রের আঘাতে নিষ্পেষিত অসহায় মানুষকে</h3>
<p>মিসকিন ٱلْمَسَٰكِين হচ্ছে খুবই গরিব মানুষরা, যাদের জন্য খাদ্য, বাসস্থান, কাপড় যোগাড় করা খুবই কঠিন। এরা সবসময় অভাবী। একজন এতিমের হয়ত উত্তরাধিকার সুত্রে সম্পত্তি থাকতে পারে। কিন্তু এদের কোনো সম্পত্তি থাকা তো দুরের কথা, মৌলিক চাহিদা পূরণ করার মতো সামান্য অবস্থাও নেই। এরা হচ্ছে সমাজের ভুলে যাওয়া, হারিয়ে যাওয়া ধুলোয় ধূসরিত মানুষেরা।</p>
<p>আজকে আপনার-আমার পরিবার নিয়ে থাকার জন্য বাসা আছে। রাতে খাওয়ার মতো খাবার ফ্রিজে রাখা আছে। কালকে বাইরে পড়ার মতো কাপড় আছে। কিন্তু মিসকিনদের এসব কিছুই নেই। তারা প্রতিটা দিন কষ্টে, ভয়ে থাকে: কীভাবে তারা আগামীকাল কিছু খাবার, পড়ার মতো পরিষ্কার কাপড়, থাকার মতো জায়গা জোগাড় করবে। বেঁচে থাকার জন্য প্রতিনিয়ত সংগ্রাম করা ছাড়া আর কিছু নিয়ে চিন্তা করার মতো অবস্থা তাদের নেই।<sup>[১]</sup><sup>[১১]</sup></p>
<p>আজকে এমন কোনো অর্থনৈতিক, সামাজিক, রাষ্ট্রীয় ব্যবস্থা নেই, যা বাধ্যতামূলকভাবে দেশের সকল মিসকিনদের অভাব দূর করে তাদের মৌলিক চাহিদা পূরণ করতে বাধ্য। একমাত্র একটি ইসলামিক রাষ্ট্রের পক্ষেই সম্ভব সরকারি পর্যায়ে উদ্যোগ নিয়ে, জনগণের কাছ থেকে বাধ্যতামূলকভাবে যাকাত সংগ্রহ করে, একটি তহবিল গঠন করে, দেশের সকল মিসকিনদের অভাব দূর করার ব্যবস্থা করা।</p>
<p>যতদিন ইসলামিক আইন প্রতিষ্ঠা না হচ্ছে, ক্যাপিটালিস্ট অর্থনীতি ধনীদেরকে আরও ধনী বানিয়ে যাবে, এবং গরিবদেরকে আরও গরিব বানাতে থাকবে। আজকে পৃথিবীতে এমন কোনো ব্যবস্থা নেই, যা সম্পত্তিকে সুষমভাবে বণ্টন করে ধনী-গরিবের মধ্যে যে বিরাট পার্থক্য, তা দূর করতে পারে। যার ফলে সবসময় এমন কিছু মানুষ থেকে যায়, যারা তাদের প্রয়োজনের চেয়ে হাজার গুণ বেশি সম্পত্তি নিয়ে থাকে, যা তারা আমোদ ফুর্তিতে নষ্ট করে। অন্যদিকে এমন কিছু মানুষ সবসময় থেকে যায়, যারা দুই বেলা খাবারও জোগাড় করতে পারে না। সম্পদ সুষমভাবে বণ্টনের এমন কোনো পদ্ধতি কোনো সরকার যদি তৈরি করার চেষ্টাও করে, তখন দেশের বড় বড় ধনকুবেররা ব্যবস্থা করে দিবে যেন সেই সরকার বেশিদিন টিকে থাকতে না পারে।</p>
<p>আল্লাহর تعالى বিরুদ্ধে মানুষের একটি সাধারণ অভিযোগ হলো: আল্লাহ تعالى কেন পৃথিবীতে এত মানুষ পাঠাল, কিন্তু তাদের জন্য যথেষ্ট খাবার, প্রাকৃতিক সম্পদ, থাকার জায়গা দিয়ে পাঠাল না। এটি একটি বিরাট ভুল ধারণা যে, পৃথিবীতে এত যে গরিব মানুষ, তার মূল কারণ পৃথিবীতে সম্পদের অভাব। পৃথিবীত মাত্র ১% মানুষ পুরো পৃথিবীর ৪৮% সম্পদ দখল করে রেখেছে।<sup>[১৭৩]</sup> মোট জনসংখ্যার অর্ধেক, যা কিনা প্রায় ৩.৫ বিলিয়ন মানুষ, আজকে পৃথিবীর মোট সম্পদের মাত্র ১% এর উপর বেঁচে আছে!</p>
<p>শুধু তাই না, মাত্র ২% সবচেয়ে ধনী মানুষগুলো পুরো পৃথিবীর অর্ধেকের বেশি বাড়ি এবং জমির মালিক। বাকি অর্ধেক জমি এবং বাড়ির মধ্যে বাকি ৯৮% জনসংখ্যা বসবাস করছে। মানুষের মধ্যে আজকে যে এই চরম বৈষম্য, তার প্রধান কারণ মানুষের সীমাহীন লোভ, দুর্নীতি এবং ক্যাপিটালিস্ট অর্থনীতি। সুদ একটি বড় কারণ যা এমনভাবে তৈরি করা হয়েছে, যাতে করে বড় লোকরা বসে বসে আরও বড় লোক হয়, আর মধ্যবিত্ত এবং গরিবরা অমানুষিক খাটার পরেও দিনে দিনে আরও গরিব হতে থাকে।</p>
<p>পুরো পৃথিবীর সব মানুষকে, পুরো ৬ বিলিয়ন মানুষের প্রত্যেককে, একটি বাসা এবং সামনে একটি ছোট বাগান দিলেও পৃথিবীর সব মানুষকে যুক্তরাষ্ট্রের এক টেক্সাস অঙ্গরাজ্যেই জায়গা দেওয়া যাবে। আল্লাহ تعالى আমাদেরকে এক বিরাট পৃথিবী দিয়েছেন, কিন্তু মাত্র ২% লোভী মানুষের কারণে আজকে ১.৬ বিলিয়ন মানুষ দিনে একবেলাও খেতে পারে না।</p>
<p>বছরে ৩০ বিলিয়ন ডলার খরচ করলে, সারা পৃথিবী থেকে ক্ষুধা দূর করে ফেলা সম্ভব। একটি লোকও তখন না খেয়ে থাকবে না। অথচ বছরে ১২০০ বিলিয়ন ডলার খরচ হয় অস্ত্রের পেছনে। একটি বিশেষ দেশের খাবার অপচয়ের পেছনে নষ্ট হয় ১০০ বিলিয়ন ডলার। ‘অবিস’ বা অতিরিক্ত মোটারা বছরে ২০ বিলিয়ন ডলারের অতিরিক্ত খাবার খায়।<sup>[১৭৪]</sup> একদিকে মানুষ না খেয়ে মারা যায়, আর অন্যদিকে মানুষরা অতিরিক্ত খেয়ে ধুঁকে ধুঁকে মারা যায়।</p>
<h3>৪) আর তারপর এমন সব মানুষদের একজন হয়ে যাওয়া, যারা গভীর বিশ্বাস করেছে এবং একে অন্যকে ধৈর্য ধারণ করতে তাগাদা দেয় এবং একে অন্যকে দয়া-মমতার প্রতি তাগাদা দেয়। তারাই তো সৌভাগ্যবান দল।</h3>
<p>দাসদের মুক্তি দেওয়া, এতিমদের দায়িত্ব নেওয়া, গরিবদের সাহায্য করা —মানুষের প্রতি এই দায়িত্বগুলো পালন করা সহজ নয়। এর জন্য গভীর বিশ্বাস দরকার। একইসাথে মানুষকে ধৈর্য ধরতে তাগাদা দিতে হয়। কারণ এই কাজগুলো করার জন্য সময় এবং পরিশ্রম দুটোই দরকার। দাসদের মুক্ত করা মোটেও সহজ নয়। এর জন্য আইনি জটিলতায় যেতে হবে। দিনের পর দিন আন্দোলন করতে হবে। দাস ব্যবসায়ীদের আক্রমণের শিকার হতে হবে। নানা প্রতিকুলতার মধ্যে ধৈর্য ধরে, মানুষকে দয়া-মমতা-সহমর্মিতার প্রতি অটুট থাকার জন্য তাগাদা দিতে হবে।</p>
<p>আর সমাজের অভাবী মানুষগুলোর পাশে দাঁড়ানোর জন্য একসাথে মিলে কাজ করতে হবে। নানা বাধা আসবে। ঐক্য নষ্ট হয়ে যাবে। মানুষ হাল ছেড়ে দেবে। কিন্তু তারপরেও ধৈর্য ধরে, একে অন্যকে দয়া-মমতার আলিঙ্গনে জড়িয়ে ধরে এগিয়ে যেতে হবে।</p>
<p>যারা এই সংগ্রাম করে যাবেন, তারাই একদিন হবেন জান্নাতের পথে এগিয়ে চলা সৌভাগ্যবান কাফেলার একজন।</p>
<h3>কিন্তু এরপরেও যারা আমার বাণী অস্বীকার করেছে, তারা হতভাগার দল। এদেরকে চারিদিক থেকে আগুন ঘিরে ফেলবে।</h3>
<p>দাসদেরকে মুক্তি দেওয়া, অভাবের সময় এতিম, গরিবদের খাবার দেওয়া, নিজে বিশ্বাসী হয়ে অন্যদেরকে ধৈর্য এবং দয়া-মমতার প্রতি আহবান জানানো —এগুলো সবই সর্বজন স্বীকৃত ভালো কাজ। কোনো মানুষ বলবে না যে, এগুলোর একটাও অপ্রয়োজনীয় কাজ। কিন্তু কিছু মানুষ আছে, যারা এগুলো করবে তো না-ই, করার দায়-দায়িত্বও অস্বীকার করবে। এরা মানুষ নামের পশু। এইসব নরপশুরা হবে কিয়ামতের দিন হতভাগার দল। ভীষণ শাস্তি অপেক্ষা করছে এদের জন্য।</p>
<p><small>[১] বাইয়িনাহ এর কু’রআনের তাফসীর। [২] ম্যাসেজ অফ দা কু’রআন — মুহাম্মাদ আসাদ। [৩] তাফহিমুল কু’রআন — মাওলানা মাওদুদি। [৪] মা’রিফুল কু’রআন — মুফতি শাফি উসমানী। [৫] মুহাম্মাদ মোহার আলি — A Word for Word Meaning of The Quran [৬] সৈয়দ কুতব — In the Shade of the Quran [৭] তাদাব্বুরে কু’রআন - আমিন আহসান ইসলাহি। [৮] তাফসিরে তাওযীহুল কু’রআন — মুফতি তাক্বি উসমানী। [৯] বায়ান আল কু’রআন — ড: ইসরার আহমেদ। [১০] তাফসীর উল কু’রআন — মাওলানা আব্দুল মাজিদ দারিয়াবাদি [১১] কু’রআন তাফসীর — আব্দুর রাহিম আস-সারানবি [১২] আত-তাবারি-এর তাফসীরের অনুবাদ। [১৩] তাফসির ইবন আব্বাস। [১৪] তাফসির আল কুরতুবি। [১৫] তাফসির আল জালালাইন। [১৬] লুঘাতুল কুরআন — গুলাম আহমেদ পারভেজ। [১৭] তাফসীর আহসানুল বায়ান — ইসলামিক সেন্টার, আল-মাজমাআহ, সউদি আরব [১৮] কু’রআনুল কারীম - বাংলা অনুবাদ ও সংক্ষিপ্ত তাফসীর — বাদশাহ ফাহাদ কু’রআন মুদ্রণ কমপ্লেক্স। [১৯] তাফসির আল-কাবির। [২০] তাফসির আল-কাশ্‌শাফ। [৪০৮] Anti-Slavery International. (2018). What is modern slavery? – Anti-Slavery International. [online] Available at: https://www.antislavery.org/slavery-today/modern-slavery/ [Accessed 25 Mar. 2018].</small></p>
