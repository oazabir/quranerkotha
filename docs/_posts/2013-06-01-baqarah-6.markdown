---
author: oazabir
comments: true
date: 2013-06-01 23:08:39+00:00
layout: post
link: http://quranerkotha.com/baqarah-6/
slug: baqarah-6
title: ওদের বলে লাভ নেই, ওরা বদলাবে না - বাকারাহ ৬-৭
wordpress_id: 159
categories:
- আল-বাক্বারাহ
tags:
- কাফির
- প্রকৃতি
- ফিলসফি
---

[![2_6](http://quranerkotha.com/wp-content/uploads/2013/06/2_6.png)](http://quranerkotha.com/wp-content/uploads/2013/06/2_6.png)




[![2_7](http://quranerkotha.com/wp-content/uploads/2013/06/2_7.png)](http://quranerkotha.com/wp-content/uploads/2013/06/2_7.png)





<blockquote>নিশ্চয়ই যারা অবিশ্বাস করে, তাদের তুমি সাবধান করো, আর না-ই করো, তাদের কাছে তা একই কথা—তারা বিশ্বাস করবে না। আল্লাহ তাদের বুদ্ধিমত্তা/হৃদয়ের উপর এবং তাদের শোনার ক্ষমতার উপর সিল করে দিয়েছেন; তাদের দৃষ্টির উপরে আছে এক পর্দা। তাদের জন্য আছে এক প্রচণ্ড শাস্তি। [বাকারাহ ৬-৭]</blockquote>


[![1370126783805](http://quranerkotha.com/wp-content/uploads/2013/06/1370126783805.jpg)](http://quranerkotha.com/wp-content/uploads/2013/06/1370126783805.jpg)সর্বনাশ! তার মানে কি কাফিরদের কাছে ইসলাম প্রচার করে আর কোনো লাভ নেই? আল্লাহ্‌ تعالى নিজেই যদি বলে দেন যে, তাদেরকে বলে কোনো লাভ নেই, তারা আর কোনোদিন বদলাবে না, তাহলে আর ধর্ম প্রচার করে কী লাভ? এর মানে কি, কিছু মানুষ সারা জীবন কাফির হয়েই থাকবে এবং তারা আর কোনদিনও বদলাবে না? আল্লাহ্‌ تعالى যদি তাদের অন্তর সিল করেই দেন, তাদের বদলানোর সব ব্যবস্থা বন্ধ করে দেন, তাহলে তাদের কী দোষ? তারা তো ইচ্ছা করলেও মুসলিম হতে পারবে না? এটা কি অন্যায় নয়?<!-- more -->

কু'রআনের মূল আরবি ছাড়া প্রচলিত অনুবাদগুলো পড়ে মানুষ যে অনেক সময় বিরাট ভুল বুঝতে পারে, তার একটি চমৎকার উদাহরণ হলো এই আয়াত দুটি। অনুবাদকরা যতই চেষ্টা করুন না কেন, তারা অন্য ভাষায় রূপান্তর করতে গিয়ে মাঝে মাঝে ভুল করে এমন অনুবাদ করে ফেলেন, যা পড়ে মানুষ অনেক সময় বিরাট ভুল বোঝাবুঝির শিকার হয়।

আয়াতটির প্রথম অংশ إِنَّ ٱلَّذِينَ كَفَرُوا হচ্ছে একটি অতীত  ক্রিয়াবাচক বাক্য, যার সঠিক বাংলা অনুবাদ হবে, "যারা অবিশ্বাস করবে বলে মন স্থির করে ফেলেছে" বা "যারা অবিশ্বাস করেছে এবং করবেই।"
[^^২]: কিন্তু প্রশ্ন হলো অবিশ্বাস করে কীসে? এখানে এক বিশেষ ধরনের কাফিরদের কথা বলা হয়েছে—এই আয়াতের আগের আয়াতগুলোতে মুত্তাকীদের যে বৈশিষ্ট্যগুলো বলা হয়েছে - ১) মানুষের চিন্তার বাইরের কিছু ব্যাপারে বিশ্বাস, ২) সালাত প্রতিষ্ঠা করা, ৩) আল্লাহ্‌র تعالى দেওয়া রিজিক থেকে দান করা, ৪) নবী (সা) এর উপর যা নাজিল হয়েছে, ৫) তাঁর আগে নবীদের (আ) উপর যা নাজিল হয়েছে ৬) আখিরাতে দৃঢ় বিশ্বাস—এগুলোতে তারা কোনোভাবেই বিশ্বাস করবে না বলে ঠিক করেছে এবং তাদেরকে বার বার বোঝানোর পরেও তারা অবিশ্বাস করেই যাচ্ছে। এই ধরনের মানুষদেরকে সাবধান করে আর কোনো লাভ নেই, তারা শুনবে না।
[^^৩]: 
সাবধান করার জন্য এখানে আল্লাহ্‌ تعالى যে শব্দটি ব্যবহার করেছেন তা হলো -   ءَأَنذَرْتَهُمْ  ইনযার অর্থ এমন খবর জানানো, যেটা জানার পর মানুষ সাবধান হয়ে যায়, চিন্তিত হয়ে পড়ে। ইনযার হচ্ছে ভালবাসার সাথে, উৎসাহের মাধ্যমে সাবধান করা, যাতে মানুষ নিজের ইচ্ছায় ভুল দিকে না যায়। যেমন, ছোট বাচ্চাদেরকে আগুন, সাপ ইত্যাদির খারাপ দিকগুলো সম্পর্কে সাবধান করে দেওয়া, যাতে তারা সেগুলো না ধরে। এটা কোনো ভয়ভীতি দেখিয়ে সাবধান করা নয়। আপনি যদি কাউকে বলেন, "তিন দিন সময় দিলাম, মুসলিম হও। নাইলে কিন্তু..." - এটা ইনযার নয়। ইনযার ব্যবহার করে আল্লাহ্‌ আমাদেরকে শেখাচ্ছেন যে, অমুসলিমদেরকে, এমনকি ঘোরতর কাফিরদেরকেও ভালবাসার সাথে, উৎসাহের সাথে ইসলামের দিকে ডাকতে হবে, তাদের ভুল ধারণার পরিণতি সম্পর্কে সাবধান করতে হবে। কোনো ধরণের ভয়ভীতি, জোর করা যাবে না।

কাফির শব্দটির অর্থ সম্পর্কে আমাদের অনেকের ভুল ধারণা আছে। অবিশ্বাসী (কাফির) তারাই যারা সত্য জানার পরেও তা জেনে শুনে অবিশ্বাস করে। অবিশ্বাসীরা তারা নয় যাদের কাছে সত্য পৌঁছায়নি; বা যাদের জানার বা বোঝার ক্ষমতা নেই যে, তারা সত্যকে অস্বীকার করছে; বা যাদেরকে কেউ সত্য ঠিকমতো বোঝাতে পারেনি।
[^^৪]: 
আপনার মুসলিম নামধারী প্রতিবেশীরা কাফির হবেন, যদি কু'রআনের বাণী জানার এবং বোঝার পরেও তারা সিদ্ধান্ত নেয় যে, তারা তা মানবে না। আপনার ভাই মুহাম্মাদ একজন কাফির হবেন, যদি তিনি খুব ভালো করে জানেন: কু'রআনে আল্লাহ্‌ تعالى আমাদেরকে বহুবার সালাত আদায় করার কথা বলেছেন, কিন্তু তিনি সিদ্ধান্ত নিয়েছেন তিনি নিয়মিত সালাত পড়বেন না, কারণ তার কাছে মনে হয় না প্রত্যেক দিন সালাত আদায় করাটা জরুরি কিছু, তাও আবার দিনে ৫ বার! আপনার বোন ফাতিমা কাফির হয়ে যাবেন, যদি তিনি সিদ্ধান্ত নেন তিনি রামাদানের সিয়াম পালন করবেন না—যদিও তিনি ভালো করে জানেন কু'রআনে রোযা রাখা ফরয করা হয়েছে।[দেখুন বাকারাহ ২:১৮৩] আপনার বাবা আব্দুল্লাহ কাফির হয়ে যাবেন, যদি তিনি সারাদিন ইন্টারনেটে বসে ইসলামের বিরুদ্ধে কী লেখালেখি হয়, শুধু সেগুলোই পড়েন এবং মানুষের কাছে সেগুলো প্রচার করে বেড়ান, যেটা করে তিনি মানুষকে ইসলামের প্রতি বিভ্রান্ত করে দিয়ে এক ধরণের বিকৃত আনন্দ পান।
[^^৪]: 
কাফিরদের তুলনা হচ্ছে ধূমপায়ীদের মতো, যারা জানে ধূমপান করা স্বাস্থ্যর জন্য খারাপ। তাদের যথেষ্ট বোঝানো হয়েছে, প্যাকেটের গায়ে লেখা পর্যন্ত আছে 'ধূমপান স্বাস্থ্যর জন্য ক্ষতিকর', কিন্তু তারপরেও তারা বুঝে শুনে ধূমপান করে। তাদের অন্তর তাদেরকে বার বার জানান দেয় যে, তারা যা করছে তা ভুল, তাদের এটা করা উচিত নয়। কিন্তু তারপরেও তারা তাদের অন্তরের ভিতরের সেই আর্তনাদকে চেপে রেখে সত্যকে অস্বীকার করে যায়।

ভাষাগত ভাবে কাফির শব্দটি এসেছে কাফারা থেকে, যার অর্থ যে ঢেকে দেয়। প্রাচীন আরবিতে কৃষকদেরকে কাফির বলা হতো, কারণ তারা শস্যর বীজকে মাটি দিয়ে ঢেকে দেয়, যেন আলো পৌঁছাতে না পারে (তাই বলে আজকাল কোনো কৃষককে কাফির ডাকতে যাবেন না আবার!) একারণেই কাফির হচ্ছে তারাই, যারা জেনে শুনে নিজেদের অভ্যাস, গোঁড়ামি, অন্ধ বিশ্বাস, অমূলক সন্দেহ এবং ইগোর কারণে তাদের ধারণার বাইরে নতুন বা ভিন্ন কিছুকে গ্রহণ করার ক্ষমতাকে ধামাচাপা দিয়ে রেখেছে, যাতে তাদের অন্তরে সত্যর আলো কখনো পৌঁছাতে না পারে।

এর পরের আয়াতে আল্লাহ্‌ تعالى বলেছেন যে, তিনি এই ধরনের কাফিরদের অন্তর এবং কান সিল করে দেন এবং তাদের চোখের উপরে আবরণ দিয়ে ঢেকে দেন। এই আয়াতটি নিয়ে অমুসলিমরা মহাখুশি। তারা এই আয়াতটি দিয়ে মুসলিমদেরকে প্রায়ই আক্রমণ করে, "দেখো! তোমাদের আল্লাহ্‌ কত খারাপ! সে একদিকে মানুষকে ভালো হতে বলে, অন্যদিকে তার কথা না শুনলেই সে মানুষের অন্তরকে বন্ধ করে দেয়, মানুষের ভালো হওয়ার সব সুযোগ বন্ধ করে দেয়।" অমুসলিম ক্রিটিকরা কু'রআনকে অবমাননা করার জন্য এই আয়াতটি ব্যাপকভাবে অপব্যবহার করেছে এবং প্রচুর মুসলিমকে তারা সফলভাবে বিভ্রান্ত করতে পেরেছে, যারা কু'রআনের এই আয়াত পড়ে ভেবেছে—"তাইতো, আল্লাহ্‌ দেখি আসলেই কাফিরদের ভালো হওয়ার সব পথ বন্ধ করে দেন! তাহলে তারা আর কীভাবে মুসলিম হবে! এটা কেমন কথা হলো?"

আপনার মনে হতে পারে—আল্লাহ تعالى যদি কাফিরদের অন্তর সিল করেই দেন তাহলে তাদের দোষ কী? তারাতো ইচ্ছা করলেও ভালো হতে পারবে না। কাফিররা তারাই যারা জেনে শুনে নিজেদের দেখা, শোনা ও বোঝার ক্ষমতার উপর আবরণ টেনে নিয়েছে। আল্লাহ শুধু সে আবরণের ব্যবস্থা করে দেন। আমরা যখন কোনো কিছু করি, আমরা আমাদের চিন্তার স্বাধীনতা ব্যবহার করে করার ইচ্ছা করি। কিন্তু প্রকৃত কাজটা হয় আল্লাহর تعالى তৈরি প্রাকৃতিক নিয়ম, বস্তু এবং শক্তি দিয়েই। যেমন: আমরা যখন খাই, আল্লাহই আমাদের খাওয়ান। কারণ খাওয়ার জন্য যেসব খাবার হাত দিয়ে সেই খাবার তোলা, সেই হাতকে নিয়ন্ত্রণ করার জন্য পেশি, মস্তিস্ক, স্নায়ুতন্ত্র, খাবার খাওয়ার জন্য মুখ, চাবানোর জন্য দাঁত, হজমের জন্য পরিপাকতন্ত্র—সবকিছুই আল্লাহ تعالى তৈরি করে দিয়েছেন এবং সবকিছুই তিনি নিয়ন্ত্রণ করেন। আমরা শুধু ইচ্ছা করি, বাকি পুরোটা 'করেন' আল্লাহ্‌ تعالى, তাঁর নির্ধারিত প্রাকৃতিক নিয়ম দিয়ে। সুতরাং, এটা বলা যায় যে—আমরা যা করার ইচ্ছা করি, সেটা সম্পাদন করেন আল্লাহ تعالى।
[^^২]: 
ঠিক এই আয়াতের মতো একটি কথা যদি বলি তাহলে দেখুন কী দাঁড়ায়—“নিশ্চয়ই যারা কোনোভাবেই খেতে চায় না, তাদের খেতে বলো আর নাই বলো, তারা খাবে না। আল্লাহ تعالى তাদের দেহ শুকিয়ে দেন, তাদের রোগ প্রতিরোধ ক্ষমতা দুর্বল করে দেন, তাদের জন্য রয়েছে কঠিন অসুখ।” এখানে ওরা খেতে চায়না দেখেই তাদের দেহ শুকিয়ে যায়, অসুখ হয়। দেহ শুকানোর প্রক্রিয়া, জীবাণুর আক্রমণ, দেহের অঙ্গে সমস্যা হয়ে অসুস্থ হওয়া—এগুলোর সব ব্যবস্থা আল্লাহ تعالى করে দিয়েছেন প্রাকৃতিক নিয়মকানুন দিয়ে।

এ ধরনের আয়াতগুলোতে অনেক চিন্তার বিষয় আছে। অনেকে কুরআন পড়া শুরু করেন এবং এ ধরনের আয়াত পড়ে অল্পতেই ভুল সিদ্ধান্তে পৌঁছে গিয়ে, দ্বিধাগ্রস্থ হয়ে, পড়ার আগ্রহ হারিয়ে ফেলেন। এ ধরনের আয়াতগুলো—যারা ইসলামকে জানতে আন্তরিক নন—তাদের জন্য এক বিরাট পরীক্ষা। যে কু'রআন পড়া শুরু করে এই পরীক্ষায় পাশ করবে বলে, সে-ই পুরো কু'রআন ঠিকমতো পড়তে পারবে এবং কু'রআন থেকে পথ নির্দেশ পাবে। বাকারার প্রথম চারটি আয়াতে আল্লাহ্‌ تعالى মুত্তাকীদের কিছু বৈশিষ্ট্য বলেছেন, এই আয়াতে সেই বৈশিষ্ট্যগুলোর একটা পরীক্ষা দিয়ে দিয়েছেন। যে এই পরীক্ষায় পাশ করে সামনে এগিয়ে যাবে, সে-ই কু'রআন পড়ে একদিন মুত্তাকী হতে পারবে, ইন শাআ আল্লাহ্‌ تعالى।

সবশেষে একটা উল্লেখযোগ্য ব্যাপার—কেন আল্লাহ্‌ تعالى বললেন যে অন্তর এবং শোনার ক্ষমতার উপর সিল করে দেন, কিন্তু দৃষ্টির সামনে পর্দা দিয়ে দেন? অন্তর বা বুদ্ধিমত্তাকে নানা দিক থেকে প্রভাবিত করা যায় এবং অন্তর নিজেই চিন্তা করে নিজেকে পরিবর্তন করতে পারে। কানে শব্দ নানা দিক থেকে ঢুকতে পারে। এ কারণে এদেরকে সিল করে দেওয়া হয়, যাতে অন্তরে কোনো আইডিয়া না ঢোকে এবং কানে কোনো শব্দ না ঢোকে। কিন্তু চোখের সামনে পর্দা দিয়ে দিলেই মানুষ আর দেখতে পায় না। কান এবং অন্তরের মতো চোখকে সিল করার দরকার নেই, একটা পর্দা দিয়ে দিলেই যথেষ্ট।
[^^৪]: 
**সুত্র**:



	
  * 
[^১]: নওমান আলি খানের[ সূরা আল-বাকারাহ](http://www.nakcollection.com/surah-baqarah.html) এর উপর লেকচার।

	
  * [২][ ম্যাসেজ অফ দা কু’রআন](http://www.usc.edu/schools/college/crcc/private/cmje/religious_text/The_Message_of_The_Quran__by_Muhammad_Asad.pdf) — মুহাম্মাদ আসাদ।

	
  * [৩] [তাফহিমুল কু’রআন](http://www.tafheem.net/tafheem.html) — মাওলানা মাওদুদি।

	
  * [৪][ মা’রিফুল কু’রআন](http://www.kalamullah.com/maariful-quran.html) — মুফতি শাফি উসমানী।

	
  * 
[^৫]: মুহাম্মাদ মোহার আলি —[ A Word for Word Meaning of The Quran](http://www.kalamullah.com/word-for-word-meaning-of-quran.html)

	
  * 
[^৬]: সৈয়দ কুতব —[ In the Shade of the Quran](http://www.kalamullah.com/shade-of-the-quran.html)

	
  * [৭] [তাদাব্বুরে কু'রআন](http://www.tadabbur-i-quran.org/) - আমিন আহসান ইসলাহি।

	
  * 
[^৮]: তাফসিরে তাওযীহুল কু’রআন — মুফতি তাক্বি উসমানী।

	
  * 
[^৯]: বায়ান আল কু’রআন — ড: ইসরার আহমেদ।

	
  * [১২২] [ভালো অমুসলিমরাও কি জাহান্নামে যাবে?](http://seekersguidance.org/ans-blog/2013/03/02/do-good-non-muslims-and-bad-muslims-both-go-to-hell/)

	
  * [১২৩] [অমুসলিমদের সাথে আমাদের কি ধরনের আচরণ করতে হবে](http://www.islamqa.com/en/ref/26721)

	
  * [১২৪] [যাদের কাছে ইসলামের বাণী পৌঁছায়নি, তাদের কি হবে?](http://www.islamqa.com/en/ref/1244)

	
  * [১২৫] [কাউকে কাফির বলার পূর্বশর্তগুলো](http://www.suhaibwebb.com/islam-studies/faqs-and-fatwas/calling-someone-a-kafir/)


