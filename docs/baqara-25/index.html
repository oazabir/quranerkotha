<html xmlns="http://www.w3.org/1999/xhtml" prefix="" lang="en-US" class="no-js">
<head xmlns="http://www.w3.org/1999/xhtml"><meta http-equiv="Content-Security-Policy" content="default-src *; font-src * filesystem: data:; style-src * 'unsafe-inline'; script-src * 'unsafe-inline' 'unsafe-eval'; media-src *; img-src * filesystem: data:"/><title>কুর‘আনের কথা</title><link rel="stylesheet" id="parent-style-css" href="/wp-content/themes/twentyfifteen/style.css" type="text/css" media="all"/><link rel="stylesheet" id="twentyfifteen-style-css" href="/wp-content/themes/2015-child-right-sidebar/style.css" type="text/css" media="all"/><link rel="stylesheet" id="genericons-css" href="/wp-content/themes/twentyfifteen/genericons/genericons.css" type="text/css" media="all"/><style xmlns="" id="twentyfifteen-style-inline-css">

			.post-navigation .nav-previous { background-image: url(/wp-content/uploads/2013/07/Signs-150x150.jpg); }
			.post-navigation .nav-previous .post-title, .post-navigation .nav-previous a:hover .post-title, .post-navigation .nav-previous .meta-nav { color: #fff; }
			.post-navigation .nav-previous a:before { background-color: rgba(0, 0, 0, 0.4); }
		
			.post-navigation .nav-next { background-image: url(/wp-content/uploads/2013/07/mosquito-150x150.jpg); border-top: 0; }
			.post-navigation .nav-next .post-title, .post-navigation .nav-next a:hover .post-title, .post-navigation .nav-next .meta-nav { color: #fff; }
			.post-navigation .nav-next a:before { background-color: rgba(0, 0, 0, 0.4); }
		
</style><style>div.entry-content p { text-align: justify; }</style></head><body>
            
            
      
            


 
  
  
  
  
  
  
  
  
  
  
  
  
  
  
 
  
  
  
  
  
  
  
   
 
  
  
  
  
  
 
 
 

	



<div id="page" class="hfeed site">
	<a class="skip-link screen-reader-text" href="#content">Skip to content</a>

	<div id="sidebar" class="sidebar">
		<header id="masthead" class="site-header" role="banner">
			<div class="site-branding">
										<p class="site-title"><a href="/index.html" rel="home">কুরআনের কথা</a></p>
												<p class="site-description">আধুনিক মানুষের জন্য সমসাময়িক প্রশ্ন, দ্বন্দ্ব এবং ঘটনাগুলোকে কুরআনের আলোকে দেখা এবং কুরআনের আয়াতে লুকিয়ে থাকা বৈজ্ঞানিক তথ্য এবং যুক্তির উপর আলোচনা</p>
										<a xmlns="http://www.w3.org/1999/xhtml" href="../index/index.html"><button class="secondary-toggle">Menu and widgets</button></a>
			</div>
		</header>

			<div id="secondary" class="secondary">

					<nav id="site-navigation" class="main-navigation" role="navigation">
				<div class="menu-top-menu-container"><ul id="menu-top-menu" class="nav-menu"><li id="menu-item-724" class="menu-item menu-item-type-custom menu-item-object-custom menu-item-724"><a href="/index.html">প্রথম পাতা</a></li>
<li id="menu-item-100" class="menu-item menu-item-type-post_type menu-item-object-page menu-item-100"><a href="/index/index.html">সূচিপত্র</a></li>
<li id="menu-item-1284" class="menu-item menu-item-type-post_type menu-item-object-page menu-item-1284"><a href="/reference/index.html">রেফারেন্স</a></li>
<li id="menu-item-101" class="menu-item menu-item-type-post_type menu-item-object-page menu-item-101"><a href="/aboutus/index.html">আমরা</a></li>
<li id="menu-item-1437" class="menu-item menu-item-type-post_type menu-item-object-page menu-item-1437"><a href="/pdf/index.html">বই এবং পিডিএফ</a></li>
</ul></div>			</nav>
		
		
					
		
	</div>

	</div>

	<div id="content" class="site-content">

	<div id="primary" class="content-area">
		<main id="main" class="site-main" role="main">

		
<article id="post-379" class="post-379 post type-post status-publish format-standard has-post-thumbnail hentry category-3 tag-53 tag-54 tag-55 tag-57 tag-56">
	
		

	
	<header class="entry-header">
		<h1 class="entry-title">আরে! এরকম তো আমরা আগেও পেয়েছিলাম! — বাকারাহ ২৫</h1>	</header>


	<div class="entry-content">

<div style="width:100%; text-align:left"><div class="fb-like" style="width:450px" data-href="/baqara-25/" data-colorscheme="light" data-size="small" data-width="450" data-layout="standard" data-action="like" data-show-faces="true" data-share="true" kid_directed_site="false"/></div>
            <br/><p dir="ltr" id="docs-internal-guid-08e85ba2-028c-b7fb-6289-b07670072114">এই পর্বে আপনাদেরকে সূরা বাকারাহ-এর একটি সুন্দর আয়াত নিয়ে বলব—</p>
<p dir="ltr" style="text-align: center;"><img loading="lazy" class="aligncenter  wp-image-380" alt="2_25" src="/wp-content/uploads/2013/07/2_25.png" width="540" height="220" srcset="" sizes="(max-width: 540px) 100vw, 540px"/></p>
<blockquote>
<p dir="ltr">যারা বিশ্বাস করে (ঈমান এনেছে) এবং সৎকাজ [সংস্কার, পুনর্গঠন, শান্তি প্রতিষ্ঠা, সংশোধন] করে, তাদেরকে সুসংবাদ দাও (মুহাম্মাদ <sup>عليه السلام</sup>) সেই বাগানগুলোর, যাতে পানির ধারা প্রবাহিত হয়। যখনই তাদেরকে সেখানকার খাবার থেকে ফল খেতে দেওয়া হবে, তারা বলবে, “এরকম কিছু আমরা আগে পেয়েছিলাম!” — কারণ তাদেরকে এমন কিছু দেয়া হবে, যেটা তারা মনে করতে পারে। এবং সেখানে তাদেরকে সম্পূর্ণ পবিত্র সঙ্গী/সঙ্গিনী দেওয়া হবে, আর সেখানে তারা অনন্তকাল থাকবে। [বাকারাহ ২৫]</p>
</blockquote>
<p dir="ltr">বাকারার এই আয়াতে আল্লাহ <sup>تعالى</sup> আমাদেরকে জান্নাতের কিছু বর্ণনা দিলেন। জান্নাতে বাগানের পর বাগান থাকবে, যাদের মধ্য দিয়ে পানির ধারা প্রবাহিত হবে। কল্পনা করুন জান্নাতে আপনার বাড়ি থাকবে পাহাড়ের উপর, এবং বাড়ির সামনে থাকবে বিশাল সুন্দর বাগান, যার মধ্যে দিয়ে ঝর্ণা ধারা প্রবাহিত হচ্ছে। <span id="more-379"/></p>
<p style="text-align: center;"><img loading="lazy" class="aligncenter  wp-image-381" alt="garden" src="/wp-content/uploads/2013/07/garden.jpg" width="576" height="460" srcset="" sizes="(max-width: 576px) 100vw, 576px"/></p>
<p dir="ltr">জান্নাতের বর্ণনায় খাল বা পুকুরের বদ্ধ পানির উদাহরণ দেওয়া হয়নি, কারণ তাহলে আমরা হয়তো ভাবতে পারি যে, একসময় সেটার পানি ময়লা হয়ে যাবে। একারণে জান্নাতের বর্ণনায় পানির ধারার কথা বলা হয়েছে, যা সবসময় প্রবাহিত হচ্ছে এবং যা সবসময় পরিষ্কার থাকে। সেই পানি আপনি পান করুন বা তাতে গোসল করুন, কোনো সমস্যা নেই। আরেকটি ব্যাপার হলো, বেশিরভাগ অনুবাদে বলা হয় — “যার নীচ দিয়ে পানি প্রবাহিত হয়” অর্থাৎ মাটির নীচে দিয়ে পানির ধারা প্রবাহিত হয়। শুদ্ধতর অনুবাদ হলো, “যার মধ্যে দিয়ে পানির ধারা প্রবাহিত হয়।” تَجْرِى مِن تَحْتِهَا ٱلْأَنْهَٰرُ বলতে প্রাচীন আরবরা বোঝাত: বাগানের মধ্যে দিয়ে চলমান পানির ধারা।<sup>[২][৩]</sup> মাটির নিচ দিয়ে পানির ধারা প্রবাহিত হলে তো আমাদের কোনো লাভ নেই, কারণ আমরা পানির ধারা মতো একটি প্রশান্তিকর দৃশ্য দেখতে পাবে না।</p>
<p style="text-align: center;"><img loading="lazy" class="aligncenter size-full wp-image-382" alt="gadern_water" src="/wp-content/uploads/2013/07/gadern_water.jpg" width="500" height="336" srcset="" sizes="(max-width: 500px) 100vw, 500px"/></p>
<p dir="ltr">কিছু ‘আধুনিক’ পণ্ডিত আছে যারা কু’রআনে জান্নাতের বর্ণনাগুলো নিয়ে অভিযোগ করে যে, এই সব ‘বাগানের মধ্যে দিয়ে পানির ধারা’, ‘ফুলের বাগান’, ‘ফলের বাগান’ — এই ধরনের বর্ণনাগুলো হচ্ছে মরুভূমির আরবদের আকৃষ্ট করার জন্য, কারণ তাদের কাছে পানি, ফুল, ফল ছিল সবচেয়ে আকর্ষণীয় ব্যাপার। এই ধরনের জান্নাত পৃথিবীর সবার পছন্দ হবে না। আজকালকার শহরের আধুনিক মানুষরা এসব বাগান, পানির ধারা, ফুল-ফল পছন্দ করে না, বরং তারা চায় আধুনিক ইন্টেরিয়রের বিশাল অ্যাপার্টমেন্ট, গ্যরেজে একটা মার্সিডিজ, বিশাল স্ক্রিনের টিভি ইত্যাদি। কু’রআন যদি বিংশ শতাব্দীতে লেখা হতো, তাহলে কু’রআনে জান্নাতের বর্ণনায় এইসব কথা থাকত। ওই সব পুরনো আমলের ফুলের বাগান, ফলের বাগান, পানির ধারা — এসব কিছু থাকত না।</p>
<p dir="ltr">আপনি যদি নিউইয়র্কের কোনো ৮০ তলা ভবনে ১৪ মিলিয়ন ডলারের বিশাল অ্যাপার্টমেন্টে থাকা কাউকে জিজ্ঞেস করেন, “ভাই, আপনাকে যদি ক্যালিফোর্নিয়াতে একটা বিশাল বাড়ি দেওয়া হয়, যার সামনে পানির ফোয়ারা, পেছনে সুইমিং পুল, বাড়ির সামনে এক একরের ফুলের বাগান, পেছনে একরের পর একর ফলের বাগান—যার ��ধ্যে দিয়ে চলে গেছে অনেকগুলো পানির ধারা, আর বাড়িটা যদি হয় সমুদ্রের পাড়ে, একটা পাহাড়ের উপরে — তাহলে কি আপনি আপনার মিলিয়ন ডলারের অ্যাপার্টমেন্ট ছেড়ে সেখানে গিয়ে থাকবেন?” বেশিরভাগ মানুষ এই প্রস্তাবে লাফ দিয়ে উঠে এই অফার লুফে নেবে। শেয়ার করা, অস্থায়ী জিনিস থেকে সম্পূর্ণ ব্যক্তিগত, স্থায়ী জিনিসের প্রতি মানুষের আগ্রহ বেশি থাকে। ভাড়া অ্যাপার্টমেন্ট ছেড়ে সে নিজের অ্যাপার্টমেন্ট কেনার চেষ্টা করে। আরেকটু টাকা জমাতে পারলে সেই অ্যাপার্টমেন্ট বিক্রি করে দিয়ে একটা জমি কিনে নিজের বাড়ি করার চেষ্টা করে। আরেকটু টাকা হলে আরও বড় জমি কিনে বাড়ির সামনে সুন্দর বাগান, পুকুর, সুইমিং পুল করার চেষ্টা করে। প্রত্যেক মানুষের ভেতরেই নিজের জন্য একটা ব্যক্তিগত জমিতে নিজের বাড়ি করে, পরিবার-পরিজন নিয়ে, ফুল-ফলের বাগান করে, প্রকৃতির সান্নিধ্যে থাকার একটা সহজাত প্রবণতা আল্লাহ <sup>تعالى</sup> দিয়ে দিয়েছেন। এটা হাজার বছর আগে মরুভুমিতে ঘুরে বেড়ানো আরবদের ছিল, হাজার বছর পড়ে নিউইয়র্কের মতো আধুনিক কংক্রিটের জঙ্গলের মধ্যে থাকা মানুষদেরও আছে। আমাদের এই সহজাত চাওয়া-পাওয়ার সব শখ আল্লাহ <sup>تعالى</sup> জান্নাতে পূরণ করে দেবেন — ইন শাআ আল্লাহ।</p>
<p style="text-align: center;"><img loading="lazy" class="aligncenter size-full wp-image-383" alt="heaven-preview4" src="/wp-content/uploads/2013/07/heaven-preview4.jpg" width="548" height="347" srcset="" sizes="(max-width: 548px) 100vw, 548px"/></p>
<p dir="ltr">এই আয়াতে একটি অদ্ভুত ব্যাপার রয়েছে —</p>
<blockquote>
<p dir="ltr">… যখনই তাদেরকে সেখানকার খাবার থেকে ফল খেতে দেওয়া হবে, তারা বলবে, “এরকম কিছু আমরা আগে পেয়েছিলাম!” — কারণ তাদেরকে এমন কিছু দেওয়া হবে, যেটা তারা মনে করতে পারে। …</p>
</blockquote>
<p dir="ltr">কু’রআনের প্রচলিত বাংলা অনুবাদগুলো পড়ে মনে হবে জান্নাতবাসীরা বিরক্ত হয়ে বলছে যে, একই জিনিস তারা আগেও পেয়েছিল। কিন্তু আসলে ঘটনা পুরোপুরি উলটো।</p>
<p dir="ltr">এই আয়াতটির কয়েক ধরনের ব্যাখ্যা রয়েছে। যেমন, জান্নাতে মানুষকে এমন ধরনের ফল খেতে দেওয়া হবে, যেটা দেখে তাদের মনে হবে, “আরে! আমার মনে পড়ে আমি যখন কয়েক লাখ বছর আগে পৃথিবীতে একটা শহরে থাকতাম, কী জানি নামটা ছিল শহরটার ঠিক মনে করতে পারছি না — ঢাকা মনে হয় — সেখানে একবার বাজার থেকে এই রকম দেখতে একটা ফল কিনে খেয়েছিলাম। দেখি তো এটা জান্নাতে খেতে কেমন?” এখানে আল্লাহ <sup>تعالى</sup> আর বলেননি এর পরে কি হয়। কারণ তারা যখন ফলটা আগ্রহ নিয়ে খাওয়া শুরু করবে, সাথে সাথে ফলের অপার্থিব, অতুলনীয় স্বাদ পেয়ে তারা আনন্দে আত্মহারা হয়ে যাবে।<sup>[১]</sup></p>
<p dir="ltr">আরেকটি ব্যাখ্যা হলো, জান্নাতে মানুষকে যখন ফল খেতে দেওয়া হবে, তখন সেটা দেখে তার মনে হবে যে, সেই ফলটা এর আগে সে হয় পৃথিবীতে, না হয় জান্নাতে খেয়েছিল। কিন্তু তাদের জন্য চমক অপেক্ষা করছে কারণ তারা যতবারই ফলটা খাবে, ততবারই তারা ভিন্ন স্বাদ পাবে। তাদের কখনই একঘেয়ে লাগবে না। জান্নাতের আনন্দের বৈচিত্র্যর যে শেষ নেই এবং মানুষ যে বার বার খুশিতে অবাক হতে থাকবে, সেটাই আল্লাহ <sup>تعالى</sup> এই আয়াতে বলেছেন।<sup>[৬]</sup></p>
<p dir="ltr">আয়াতটির পরের অংশে আল্লাহ <sup>تعالى</sup> আরেকটি বিরাট পুরস্কারের কথা বলেছেন — পবিত্র সঙ্গি, সঙ্গিনী। সাধারণত এই আয়াতটির বাংলা অনুবাদ করা হয় — “এবং সেখানে তাদের জন্য শুদ্ধচারিনী রমণীকূল থাকবে”, কিন্তু أَزْوَٰجٌ অর্থ হচ্ছে সঙ্গী এবং সঙ্গিনী দুটোই। এটি زوج এর বহুবচন, যার অর্থ স্বামী বা স্ত্রী বা পার্টনার বা জোড়ার একজন।<sup>[৫]</sup> আল্লাহ <sup>تعالى</sup> এখানে শুধু পুরুষদেরকেই পবিত্র সঙ্গিনীর কথা বলেননি, তিনি নারীদেরকেও পবিত্র সঙ্গি দেবার কথা বলেছেন।<sup>[২]</sup> আল্লাহ <sup>تعالى</sup> আমাদেরকে নিশ্চয়তা দিচ্ছেন যে, জান্নাতে আমাদের সঙ্গীরা হবে সম্পূর্ণ পবিত্র। আমাদের মধ্যে কোনো মনোমালিন্য, ক্ষোভ, হতাশা, ঝগড়া কিছুই থাকবে না। সমস্ত খারাপ অনুভুতি এবং চিন্তা আমাদের মন থেকে সরিয়ে ফেলা হবে। আপনারা যারা সম্প্রতি বিয়ে করেছেন, তারা এই অবস্থাটি হয়তো বুঝতে পারবেন। আপনা��ের অনেকেরই বিয়ের প্রথম কয়েক সপ্তাহ থাকে স্বপ্নের মতো। আপনার সঙ্গির প্রতিটি কথায় আপনি মুগ্ধ হন, তার গভীর কালো চোখে চোখ রেখে আপনি ভালোবাসার রাজ্যে ডুবে যান, তার হাঁসি দেখে আপনার মনে মৌসুমি বাতাস বয়ে যায়। রাতের বেলা তার নাক ডাকার শব্দ আপনার কাছে বর্ষার ভারি বর্ষণের মতো শোনায়। তার ঘামের গন্ধ আপনার কাছে ফ্রান্সের পারফিউমের মতো আকর্ষণীয় মনে হয়। তারপর এক মাস, দুই মাস যায়— অনেকের জীবনে শুরু হয় কিয়ামাত। এর আগপর্যন্ত আপনার সঙ্গী থাকে আপনার কাছে ‘পবিত্র সঙ্গী।’</p>
<p dir="ltr">আল্লাহ <sup>تعالى</sup> আমাদেরকে বলছেন যে, জান্নাতে যখন আমরা নিজেরা যাব এবং আমাদের সঙ্গীদেরকে পাব, তখন আমরা এবং তারা হবো — সম্পূর্ণ পবিত্র। পৃথিবীতে বিয়ের প্রথম কয়েক সপ্তাহ আমরা যে-রূপে থাকি, সেটা যতই ভালো হোক না কেন, তার সাথে জান্নাতে আমাদের অবস্থার কোনো তুলনাই হয় না।</p>
<p dir="ltr">আরেকটি উল্লেখযোগ্য ব্যাপার হলো, কেন আল্লাহ <sup>تعالى</sup> জান্নাতে সঙ্গীদের ব্যাপারে এতো গুরুত্ব দিয়েছেন? কু’রআনে আল্লাহ <sup>تعالى</sup> বহুবার আমাদেরকে জান্নাতে সঙ্গীদের কথা বিশেষভাবে বলেছেন। নিশ্চয়ই সঙ্গী একটা খুব গুরুত্বপূর্ণ ব্যাপার, না হলে আল্লাহ <sup>تعالى</sup> জান্নাতের অসংখ্য সুখের মধ্যে থেকে পবিত্র সঙ্গীকে এতো বেশি গুরুত্ব দিতেন না।</p>
<p dir="ltr">আল্লাহ <sup>تعالى</sup> মানুষকে এমনভাবে সৃষ্টি করেছেন যে, একটি বয়সের পর থেকে তার মনের মধ্যে একজন সঙ্গীর জন্য একধরনের মানসিক শূন্যতা তৈরি হয়, যেটা অন্য কিছু দিয়ে পূরণ করা যায় না। প্রথম মানুষ আদম <sup>عليه السلام</sup> এর মধ্যেও এই শূন্যতা ছিল। তিনি জান্নাতের মতো একটি চরম সুখের জায়গায় থেকেও একা বোধ করতেন। তার এই শূন্যতা দূর করার জন্য আল্লাহ <sup>تعالى</sup> তাকে একজন সঙ্গিনী দিয়েছিলেন। আদম <sup>عليه السلام</sup> এর পর থেকে আজ পর্যন্ত পৃথিবীতে যত মানুষ এসেছে, সে ছেলে হোক আর মেয়েই—তাদের প্রত্যেকের মনের ভেতরেই একটা বয়সের পর থেকে ��কজন সঙ্গীর জন্য একধরনের শূন্যতা কাজ করে। সেই শূন্যতা পূরণ করার জন্য আল্লাহ <sup>تعالى</sup> আমাদেরকে হালাল উপায়ে বিয়ে করার অনুমতি দিয়েছেন কিশোর বয়সে পড়ার পর থেকেই, সংসার চালানোর মতো সামর্থ্য থাকলে। কিন্তু অনেকে সেই হালাল উপায় বেছে না নিয়ে, অনেক সময় বাবা-মা, আত্মীয়স্বজন, সমাজের চাপে পড়ে অনেক বয়স পর্যন্ত বিয়ে না-করে, বিভিন্ন ধরনের হারাম উপায়ে সেই শূন্যতা পূরণ করার চেষ্টা করে। অনেকে সেটা করে বয়ফ্রেন্ড-গার্লফ্রেন্ডের মাধ্যমে, অনেকে করে সারাদিন রোমান্টিক মুভি, হিন্দি গানে বুঁদ হয়ে থেকে, আবার অনেকে করে সারাদিন ফেইসবুকে চ্যাট করে, বন্ধুবান্ধবের কাছ থেকে মোবাইল হার্ড ডিস্কে করে নোংরা ভিডিও কপি করে এনে, এমনকি অনেকে আজকাল ইন্টারনেটে ভাড়া করা মেয়েদের সাথে স্কাইপে ভিডিও চ্যাট করে। এগুলোর কোনোটাই তার মনের ভেতরের সেই শূন্যতাকে পূরণ করে না, শুধুই পূরণ করার একটা সাময়িক ধোঁকা দেয় এবং তার মধ্যে একধরনের মানসিক বিকৃতি তৈরি করে। সে আর এরপরে স্বাভাবিক মানুষের মতো পরিষ্কার মনে সুস্থ চিন্তা করতে পারে না। তার বিবাহিত জীবন হয় হতাশায়, আশাভঙ্গে ভরা।</p>
<p dir="ltr">মানুষের এই মানসিক চাহিদাকে পূরণ করে, মনে স্থায়ী শান্তি পাবার একমাত্র উপায় হচ্ছে হালাল উপায়ে বিয়ে। সম্পূর্ণ ইসলাম বহির্ভূত নিয়মে কখনো বা কালচারের নামে হারাম সব অনুষ্ঠান করে প্রচুর খরচ করে বিয়ে করে, বিরাট অঙ্কের লোনের বোঝা নিয়ে সংসার শুরু করে, সেই শূন্যতা পুরোপুরি পূরণ করা যায় না এবং সংসারে শান্তি আসে না। একই ভাবে লিভ টুগেদার করে—যেখানে কি না আপনার সঙ্গী যেকোনো মুহূর্তে আপনাকে ছেড়ে চলে যেতে পারে—সেটাও আমাদের ভেতরের এই শূন্যতা, নিরাপত্তার আকাঙ্ক্ষাকে মেটাতে পারে না। এই সমস্যার একমাত্র সম্পূর্ণ সমাধান হচ্ছে আল্লাহর <sup>تعالى</sup> দেওয়া সমাধান—একজন তাকওয়াবান মানুষকে জীবন-সঙ্গী হিসেবে বেছে নিয়ে, মুহাম্মাদ <sup>عليه السلام</sup> দেখানো উপায়ে পরিমিত ব্যয় করে, অনাড়ম্বর অনুষ্ঠান করে বিয়ে করা।</p>
<blockquote>
<p dir="ltr">“আর তাঁর নিদর্শনগুলোর মধ্যে একটি হল যে, তিনি তোমাদের জন্য তোমাদেরই সত্তা থেকে সহধর্মিণী সৃষ্টি করেছেন, যাতে করে তোমরা তাদের(স্ত্রী) মধ্যে প্রশান্তি খুজে পাও এবং তিনি তোমাদের মধ্যে ভালোবাসা আর দয়া তৈরি করেছেন। নিশ্চয়ই এর মধ্যে তাদের জন্য নিদর্শন রয়েছে, যারা চিন্তা করে।  [আর-রুম ২১]”</p>
</blockquote>
<p>জীবনটা যতই সংগ্রামের হোক না কেন, একজন তাকওয়াবান সঙ্গী/সঙ্গিনী সাথে থাকলে যে কত সহজে আল্লাহ্‌র <sup>تعالى</sup> উপর আস্থা রেখে জীবনটা পার করা যায়, নিজের ঈমানকে ধরে রাখা যায়, হাজারো কষ্টের মধ্যেও মনে শান্তি ধরে রাখা যায়—সেটা যাদের নেই, তাদেরকে বলে বোঝানো যাবে না। আসুন আমরা আমাদের জীবন সঙ্গীর সাথে আরেকটু সময় ব্যয় করি: তাকে আল্লাহ্‌র <sup>تعالى</sup> আরও কাছে নিয়ে যাবার জন্য। কারণ সে শুধু একাই যাবে না, সে আপনাকেও সাথে নিয়ে আল্লাহ্‌র <sup>تعالى</sup> কাছে যাবে এবং একদিন সে-ই আপনাকে ঈমান হারিয়ে ফেলার মতো কঠিন সব ঘটনায় শক্ত হাতে আঁকড়ে ধরে রাখবে, যাতে করে আপনি পথ হারিয়ে না ফেলেন। শেষ পর্যন্ত একদিন যখন আপনি অনেক সংগ্রাম করে জান্নাতে পৌঁছাবেন এবং জান্নাতের অসাধারণ সৌন্দর্য উপভোগ করতে করতে হঠাৎ করে এক অপার্থিব অতুলনীয় সৌন্দর্যের মুখোমুখি হয়ে বিস্ময়ে হতবাক হয়ে থমকে দাঁড়াবেন, তাকিয়ে দেখবেন আপনার সামনে দাঁড়িয়ে আছে আপনার সেই জীবন সঙ্গী।</p>
<p style="text-align: center;"><img loading="lazy" class="aligncenter size-full wp-image-384" alt="muslim-couple1" src="/wp-content/uploads/2013/07/muslim-couple1.jpg" width="500" height="355" srcset="" sizes="(max-width: 500px) 100vw, 500px"/></p>
<p> </p>
<p>————————–</p>
<p>খাবারের প্রসঙ্গে আধুনিক যুগের একটি সমস্যার কথা বলি। মানুষের প্রযুক্তির উন্নতির সাথে সাথে মানুষ জেনেটিক ইঞ্জিনিয়ারিং করে ফল, শাকসবজিকে আরও বড়, আরও টেকসই করছে। কিন্তু সেই সাথে ফলগুলোর স্বাদ নষ্ট হয়ে যাচ্ছে। একটি জেনেটিক ইঞ্জিনিয়ারিং করা বিশাল সাইজের, ম��ৃণ, দাগবিহীন আম, আর প্রকৃতিতে পাওয়া আল্লাহর <sup>تعالى</sup> ডিজাইন করা আমের স্বাদ এবং ঘ্রাণের মধ্যে আকাশ-পাতাল পার্থক্য। একারণেই বিদেশের দোকানগুলোতে আজকাল বিশেষ ভাবে ‘অরগানিক’ ফল পাওয়া যায়, যেগুলো জেনেটিকালি মডিফাইড ফলের থেকে বেশি দামে কিনতে হয়। এই অরগানিক ফলগুলো কোনো বিশেষ ফল নয়। এগুলো হলো কোনো ধরনের জেনেটিক প্রযুক্তি এবং রাসায়নিক সার বা কীটনাশক ব্যবহার না করে, সম্পূর্ণ প্রাকৃতিক উপায়ে, একদম সাধারণভাবে চাষ করে, স্বাভাবিকভাবে পাকানো ফল এবং শাকসবজি। আজ মানুষ বেশি দাম দিয়ে প্রকৃতিতে স্বাভাবিক ভাবে উৎপন্ন হওয়া ফল, শাকসবজি কিনতে বেশি করে ঝুঁকছে, কারণ মানুষের প্রযুক্তি ব্যবহার করে কৃত্রিম উপায়ে পরিবর্তিত ফল, শাকসবজি খেয়ে নানা ধরনের অসুখ, জটিল অ্যালারজি, শিশুদের জন্মগত ত্রুটি, এমনকি ক্যানসার হওয়া শুরু হয়ে গেছে।<sup>[৭]</sup> অল্প কিছু টাকা বাঁচাতে গিয়ে আপনার পরিবারকে অপেক্ষাকৃত কম দামি, বড় আকৃতির GM ফল এবং শাকসবজি কিনে তাদেরকে বিষ খাওয়াবেন না। আপনি সস্তায় বাজার করতে গিয়ে দশ-বিশ বছরে যত টাকা বাঁচাবেন, তার চেয়ে অনেক বেশি টাকা এবং সময় খরচ করবেন ভবিষ্যতে আপনার পরিবারের সদস্যদের জটিল রোগের চিকিৎসা করে।</p>
<ul class="small">
<li>[১] নওমান আলি খানের<a href="http://www.nakcollection.com/surah-baqarah.html"> সূরা বাকারাহ</a> এর উপর লেকচার।</li>
<li>[২]<a href="http://www.usc.edu/schools/college/crcc/private/cmje/religious_text/The_Message_of_The_Quran__by_Muhammad_Asad.pdf"> ম্যাসেজ অফ দা কু’রআন</a> — মুহাম্মাদ আসাদ।</li>
<li>[৩] আব্দেল হালেমের <a href="http://books.google.co.uk/books?id=Mv9q7FhWj1UC&amp;printsec=frontcover&amp;source=gbs_ge_summary_r&amp;cad=0#v=onepage&amp;q&amp;f=false">কু’রআনের অনুবাদ</a>।</li>
<li>[৪]<a href="http://www.kalamullah.com/maariful-quran.html"> মা’রিফুল কু’রআন</a> — মুফতি শাফি উসমানী।</li>
<li>[৫] মুহাম্মাদ মোহার আলি –<a href="http://www.kalamullah.com/word-for-word-meaning-of-quran.html"> A Word for Word Meaning of The Quran</a></li>
<li>[৬] সৈয়দ কুতব –<a href="http://www.kalamullah.com/shade-of-the-quran.html"> In the Shade of the Quran</a></li>
<li>[৭] জেনেটিকালি মডিফাইড শস্যের ক্ষতিকর দিকঃ <a href="http://earthopensource.org/index.php/news/60-why-genetically-engineered-food-is-dangerous-new-report-by-genetic-engineers%20">http://earthopensource.org/index.php/news/60-why-genetically-engineered-food-is-dangerous-new-report-by-genetic-engineers%20</a>, <a href="http://enhs.umn.edu/current/5103/gm/harmful.html">http://enhs.umn.edu/current/5103/gm/harmful.html</a></li>
</ul>

		


<p>

</p>
<p/>


	</div>

	

	

</article>

	<nav class="navigation post-navigation" role="navigation" aria-label="Posts">
		<h2 class="screen-reader-text">Post navigation</h2>
		<div class="nav-links"><div class="nav-previous"><a href="/baqarah-21-24/index.html" rel="prev"><span class="meta-nav" aria-hidden="true">Previous</span> <span class="screen-reader-text">Previous post:</span> <span class="post-title">যদি পারো তো এর মতো একটা সূরা বানাও – বাকারাহ ২১-২৪</span></a></div><div class="nav-next"><a href="/baqarah-26-27/index.html" rel="next"><span class="meta-nav" aria-hidden="true">Next</span> <span class="screen-reader-text">Next post:</span> <span class="post-title">এই উদাহরণ দিয়ে আল্লাহ কি বোঝাতে চান? – বাকারাহ ২৬-২৭</span></a></div></div>
	</nav>


		</main>
	</div>


	</div>

	

</div>














</body></html>
